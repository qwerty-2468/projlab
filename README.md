A játék elindításakor egy menüvel találkozik a felhasználó. Itt ki tudja választani, hogy
milyen pályán szeretne játszani: kicsi, közepes, nagy vagy véletlenszerű. Ezután a
játékosszám meghatározására van lehetőség, melynek értéke 1 és 4 közé eső szám. A játék
indítására a Start Game gomb megnyomásával van lehetőség. A játék alatt a fenti Menu-nél
lehetőség van a játék újraindítására, a játékból való kilépésre, vagy a leírás megtekintésére.
A játék elindulásakor az első játékos nézete kerül megjelenítésre. Minden játékosnak
meghatározott számú akció végrehajtására van lehetőség egy adott körben (Actions
remaining). Ha nem szeretne vagy nem tud már mást csinálni, de még maradt akciója, akkor
az End Turn gomb megnyomásával tovább lépteti a játékot a következő játékoshoz. Ha egy
adott körben az utolsó játékos is befejezte az akcióit, a tanárok és takarítók is lépnek, valamint
egységnyi idő telése, szobák egyesülése/osztódása is megtörténik. Ezután a soron következő
játékos fog következni. Ha egy játékos meghal, nem fog megjelenni többé. Ha az utolsó
játékos is meghal megjelenik egy felugró ablak „BME” felirattal, majd a Menü jelenik meg.
Egy játékos ablakának háttere a szobájának színével egyezik meg, míg a bal felső
panelen találhatók a szobából kifelé vezető ajtók, melynek színe a célszobáéval egyezik meg.
Ezekre lehet kattintani így kiválasztva egyet. Ezzel elérhető lesz az Enter gomb, mellyel átlép
a kiválasztott szobába. Ez az akció 2 akciópontba kerül. A jobb felső panelen látható minden,
a játékossal egy szobában tartózkodó szereplő. Ha egy szereplő ikonja sárgán van kijelölve az
azt jelenti, hogy elkábult.
A bal középső panelen a játékos szobájában levő tárgyak találhatók. Egy tárgyra
kattintva elérhetővé válik a tárgy felvétele Pick Up gomb megnyomásával (1 akciópont). A
tárgy csak akkor vehető fel tényleg, ha a szoba ragacsossága (Room stickiness) nem érte el az
5-t. A jobb középső panelen a játékosnál lévő tárgyak láthatóak. Ezen egy ikonra kattintással
elérhetővé válik a Drop és Activate gombok megnyomásával a tárgy eldobása és aktiválása
(1-1 akciópont). Ha egy tárgy aktiválva van, akkor zöld színnel van kiemelve. Ha egy tárgy
ikonjára húzza az egeret, egy kis ablakban megjelenik a tárgy neve és státusza.
A bal alsó panelen találhatóak a már említett gombok, míg a jobb alsó panelen az
eddig említett állapotok mellett a szoba elátkozottságáról, gázosságáról, a játékos
kábultságáról és a hátralevő körökről láthat információkat a felhasználó.
A játék sikerrel ér véget, ha a játékosok valamelyike megtalálja és felveszi a valódi
Logarlécet. Ám óvatosan, vannak megtévesztő, hamis tárgyak is, melyekről csak használatkor
derül ki mit tudnak valójában. Ha elfogynak a rendelkezésre álló körök, vagy minden játékos
kibukik az egyetemről, a játék sikertelenül ér véget, de ne csüggedjen kolléga, rególya
bármikor lehet!
